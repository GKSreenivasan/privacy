{
  "title": "கந்த சஷ்டி கவசம்",
  "description": "ஸ்ரீ தேவராய சுவாமிகள் அருளியது",
  "key": "கந்த_சஷ்டி_கவசம்",
  "image": "https://gksreenivasan.github.io/privacy/VersesApp/Image/Thiruchendur.jpeg",
  "verses": [
    {
      "index": 1,
      "title": "குறள் வெண்பா",
      "body": "துதிப்போர்க்கு வல்வினைபோம், துன்பம் போம்,\nநெஞ்சில் பதிப்போர்க்குச் செல்வம் பலித்துக் கதித்து ஓங்கும்,\nநிஷ்டையுங் கைகூடும்,\nநிமலர் அருள் கந்தர் சஷ்டி கவசந் தனை."},
    {
      "index": 2,
      "title": "காப்பு",
      "body": "அமரர் இடர்தீர அமரம் புரிந்த\nகுமரன் அடி நெஞ்சே குறி."
    },
    {
      "index": 3,
      "title": "நூல்",
      "body": "சஷ்ட்டியை நோக்க சரவணபவனார்\nசிஷ்ட்டருக் குதவும்செங்கதிர் வேலோன்\nபாதமிரண்டில் பன்மணிச் சதங்கை\nகீதம் பாட கிண்கிணி யாட\nமையல் நடஞ்செய்யும் மயில்வாகனனார்        ... ... 5\n\nகையில் வேலால் எனைக் காக்கவென்று வந்து\nவர வர வேலா யுதனார் வருக\nவருக வருக மயிலோன் வருக\nஇந்திர முதலா எண்திசை போற்ற\nமந்திர வடிவேல் வருக வருக        ... ... 10\n\nவாசவன் மருகா வருக வருக\nநேசக் குறமகள் நினைவோன் வருக\nஆறுமுகம் படைத்த ஐயா வருக\nநீறிடும் வேலவன் நித்தம் வருக\nசிரகிரி வேலவன் சீக்கிரம் வருக        ... ... 15\n\nசரஹணபவனார் சடுதியில் வருக\nரஹண பவச ரரரர ரரர\nரிஹண பவச ரிரிரிரி ரிரிரி\nவிணபவ சரஹண வீரா நமோ நம\nநிபவ சரஹண நிறநிற நிறென        ... ... 20\n\nவசர ஹணப வருக வருக\nஅசுரர் குடிகெடுத்த ஐயா வருக\nஎன்னை ஆளும் இளையோன் கையில்\nபன்னிரண்டா யுதம் பாச அங்குசமும்\nபரந்த விழிகள் பன்னிரண்டிலங்க        ... ... 25\n\nவிரைந்தெனைக் காக்க வேலோன்வருக\nஐயும் கிலியும் அடைவுடன்செளவும்\nஉய்யொளி செளவும் உயிர் ஐயும் கிலியும்\nகிலியும் செளவும் கிளரொளி ஐயும்\nநிலை பெற் றென்முன் நித்தம் ஒளிரும்        ... ... 30\n\nசண்முகம் நீயும் தணியொளி யொவ்வும்\nகுண்டலி யாம் சிவ குகன்தினம் வருக\nஆறுமுகமும் அணிமுடி ஆறும்\nநீறிடு நெற்றியும் நீண்ட புருவமும்\nபன்னிரு கண்ணும் பவளச் செவ்வாயும்        ... ... 35\n\nநன்னெறி நெற்றியில் நவமணிச் சுட்டியும்\nஈராறு செவியில் இலகு குண்டலமும்\nஆறிரு திண்புயத் தழகிய மார்பில்\nபல் பூஷணமும் பதக்கமும் தரித்து\nநன்மணி பூண்ட நவரத்ன மாலையும்        ... ... 40\n\nமுப்புரி நூலும் முத்தணி மார்பும்\nசெப்பழகுடைய திருவயிறு உந்தியும்\nதுவண்ட மருங்கில் சுடரொளிப் பட்டும்\nநவரத்தினம் பதித்த நற்சீராவும்\nஇருதொடை அழகும் இணைமுழந்தாளும்        ... ... 45\n\nதிருவடி யதனில் சிலம்பொலி முழங்க\nசெககண செககண செககண செகண\nமொகமொக மொகமொக மொகமொக மொகென\nநகநக நகநக நகநக நகென\nடிகுகுண டிகுடிகு டிகுகுண டிகுண        ... ... 50\n\nரரரர ரரரர ரரரர ரரர\nரிரிரிரி ரிரிரிரி ரிரிரிரி ரிரிரி\nடுடுடுடு டுடுடுடு டுடுடுடு டுடுடு\nடகுடகு டிகுடிகு டங்கு டிங்குகு\nவிந்து விந்து மயிலோன் விந்து        ... ... 55\n\nமுந்து முந்து முருகவேள் முந்து\nஎன்றனை யாளும் ஏரகச் செல்வ\nமைந்தன் வேண்டும் வரமகிழ்ந்து தவும்\nலாலா லாலா லாலா வேசமும்\nலீலா லீலா லீலா வினோதனென்று        ... ... 60\n\nஉன்திரு வடியை உருதி யென்றெண்ணும்\nஎன்தலை வைத்துன் இணையடி காக்க\nஎன் உயிர்க் குயிராம் இறைவன் காக்க\nபன்னிரு விழியால் பாலனைக் காக்க\nஅடியேன் வதனம் அழகுவேல் காக்க        ... ... 65\n\nபொடிபுனை நெற்றியைப் புனிதவேல் காக்க\nகதிர்வேல் இரண்டும் கண்ணினைக் காக்க\nவிதிசெவி யிரண்டும் வேலவர் காக்க\nநாசிகளிரண்டும் நல்வேல் காக்க\nபேசிய வாய்தனைப் பெருவேல் காக்க        ... ... 70\n\nமுப்பத் திருபல் முனைவேல் காக்க\nசெப்பிய நாவைச் செவ்வேல் காக்க\nகன்னமிரண்டும் கதிர்வேல் காக்க\nஎன்னிளங் கழுத்தை இனியவேல் காக்க\nமார்பை இரத்ன வடிவேல் காக்க        ... ... 75\n\nசேரிள முலைமார் திருவேல் காக்க\nவடிவே லிருதோள் வளம்பெறக் காக்க\nபிடரிக ளிரண்டும் பெருவேல் காக்க\nஅழகுடன் முதுகை அருள்வேல் காக்க\nபழுபதி னாறும் பருவேல் காக்க        ... ... 80\n\nவெற்றிவேல் வயிற்றை விளங்கவே காக்க\nசிற்றிடை அழகுறச் செவ்வேல் காக்க\nநாண் ஆம் கயிற்றை நல்வேல் காக்க\nஆண்பெண்குறிகளை அயில்வேல் காக்க\nபிட்ட மிரண்டும் பெருவேல் காக்க        ... ... 85\n\nவட்டக் குதத்தை வல்வேல் காக்க\nபணைத்தொடை யிரண்டும் பருவேல் காக்க\nகணைக்கால் முழந்தாள் கதிர்வேல் காக்க\nஐவிரல் அடியிணை அருள்வேல் காக்க\nகைக ளிரண்டும் கருணைவேல் காக்க        ... ... 90\n\nமுன்கையிரண்டும் முரண்வேல் காக்க\nபின்கையிரண்டும் பின்னவள் இருக்க\nநாவில் சரஸ்வதி நற்றுணை ஆக\nநாபிக் கமலம் நல்வேல் காக்க\nமுப்பால் நாடியை முனை வேல் காக்க        ... ... 95\n\nஎப்பொழுதும் எனை எதிர்வேல் காக்க\nஅடியேன் வசனம் அசைவுள நேரம்\nகடுகவே வந்து கனக வேல் காக்க\nவரும் பகல் தன்னில் வச்சிரவேல் காக்க\nஅறையிருள் தன்னில் அனையவேல் காக்க        ... ... 100\n\nஏமத்தில் சாமத்தில் எதிர்வேல் காக்க\nதாமதம் நீக்கிச் சதுர்வேல் காக்க\nகாக்க காக்க கனகவேல் காக்க\nநோக்க நோக்க நொடியில் நோக்க\nதாக்கத் தாக்கத் தடையறத் தாக்க        ... ... 105\n\nபார்க்கப் பார்க்கப் பாவம் பொடிபட\nபில்லி சூனியம் பெரும்பகை அகல\nவல்ல பூதம் வலாஷ்டிகப் பேய்கள்\nஅல்லற் படுத்தும் அடங்கா முனியும்\nபிள்ளைகள் தின்னும் புழக்கடை முனியும்        ... ... 110\n\nகொள்ளிவாய்ப் பேய்களும் குறளைப் பேய்களும்\nபெண்களைத் தொடரும் பிரமராட்சதரும்\nஅடியனைக் கண்டால் அலறிக்கலங்கிட\nஇரிசிக் காட்டேரி இத்துன்ப சேனையும்\nஎல்லினும் இருட்டினும் எதிர்படும் அண்ணரும்        ... ... 115\n\nகனபூசை கொள்ளும் காளியோடனே வரும்\nவிட்டாங் காரரும் மிகுபல பேய்களும்\nதண்டியக் காரரும் சண்டாளர்களும்\nஎன்பெயர் சொல்லவும் இடிவிழுந்தோடிட\nஆனை அடியினில் அரும்பாவைகளும்        ... ... 120\n\nபூனை மயிரும் பிள்ளைகள் என்பும்\nநகமும் மயிரும் நீண்முடி மண்டையும்\nபாவைகளுடனே பலகலசத்துடன்\nமனையிற் புதைத்த வஞ்சனை தனையும்\nஒட்டியச் செருக்கும் ஒட்டியப் பாவையும்        ... ... 125\n\nகாசும் பணமும் காவுடன் சோறும்\nஓதும் அஞ்சனமும் ஒருவழிப் போக்கும்\nஅடியனைக் கண்டால் அலைந்து குலைந்திட\nமாற்றார் வஞ்சகர் வந்து வணங்கிட\nகால தூதாள் எனைக்கண்டாற் கலங்கிட        ... ... 130\n\nஅஞ்சி நடுங்கிட அரண்டு புரண்டிட\nவாய்விட்டலறி மதிகெட்டோட\nபடியினில் முட்ட பாசக்க யிற்றால்\nகட்டுடன் அங்கம் கதறிடக் கட்டு\nகட்டி உருட்டு கால்கை முறிய        ... ... 135\n\nகட்டு கட்டு கதறிடக் கட்டு\nமுட்டு முட்டு முழிகள் பிதுங்கிட\nசெக்கு செக்கு செதில் செதிலாக\nசொக்கு சொக்குச் சூர்ப்பகைச் சொக்கு\nகுத்து குத்து கூர்வடி வேலால்        ... ... 140\n\nபற்று பற்று பகலவன் தணலெரி\nதணலெரி தணலெரி தணலது வாக\nவிடு விடு வேலை வெருண்டது வோட\nபுலியும் நரியும் புன்னரி நாயும்\nஎலியும் கரடியும் இனித்தொடர்ந் தோட        ... ... 145\n\nதேளும் பாம்பும் செய்யான் பூரான்\nகடிவிட விஷங்கள் கடித்துய ரங்கம்\nஏறிய விஷங்கள் எளிதினில் இறங்க\nஒளிப்புஞ் சுளுக்கும் ஒருதலை நோயும்\nவாதம் சயித்தியம் வலிப்புப் பித்தம்        ... ... 150\n\nசூலைசயங் குன்மம் சொக்குச் சிரங்கு\nகுடைச்சல் சிலந்தி குடல்விப் பிருதி\nபக்கப் பிளவை படர் தொடை வாழை\nகடுவன் படுவன் கைத்தாள் சிலந்தி\nபற்குத்து அரணை பருஅரை யாப்பும்        ... ... 155\n\nஎல்லாப் பிணியும் எந்தனைக் கண்டால்\nநில்லா தோட நீ எனக் கருள்வாய்\nஈரேழ் உலகமும் எனக்கு உறவாக\nஆணும் பெண்ணும் அனைவரும் எனக்கா\nமண்ணா ளரசரும் மகிழ்ந்துற வாகவும்        ... ... 160\n\nஉன்னைத் துதிக்க உன் திருநாமம்\nசரஹண பவனே சைலொளி பவனே\nதிரிபுர பவனே திகழொளி பவனே\nபரிபுர பவனே பவம்ஒளி பவனே\nஅரிதிரு மருகா அமரா பதியைக்        ... ... 165\n\nகாத்துத் தேவர்கள் கடுஞ்சிறை விடுத்தாய்\nகந்தா குகனே கதிர்வேலவனே\nகார்த்திகை மைந்தா கடம்பா கடம்பனே\nஇடும்பனை ஏற்ற இனியவேல் முருகா\nதணிகா சலனே சங்கரன் புதல்வா        ... ... 170\n\nகதிர்கா மத்துறை கதிர்வேல் முருகா\nபழநிப் பதிவாழ் பால குமாரா\nஆவினன் குடிவாழ் அழகிய வேலா\nசெந்தின்மா மலையுறும் செங்கல்வராயா\nசமரா புரிவாழ் சண்முகத் தரசே        ... ... 175\n\nகாரார் குழலாள் கலைமகள் நன்றாய்\nஎன்நா இருக்க யான் உனைப் பாட\nஎனைத்தொடர்ந் திருக்கும் எந்தை முருகனைப்\nபாடினேன் ஆடினேன் பரவசமாக\nஆடினேன் நாடினேன் ஆவினன் பூதியை        ... ... 180\n\nநேச முடன்யான் நெற்றியில் அணியப்\nபாச வினைகள் பற்றது நீங்கி\nஉன்பதம் பெறவே உன்னருளாக\nஅன்புடன் இரக்ஷி அன்னமுஞ் சொன்னமும்\nமெத்த மெத் தாக வேலா யுதனார்        ... ... 185\n\nசித்திபெற் றடியேன் சிறப்புடன் வாழ்க\nவாழ்க வாழ்க மயிலோன் வாழ்க\nவாழ்க வாழ்க வடிவேல் வாழ்க\nவாழ்க வாழ்க மலைக்குரு வாழ்க\nவாழ்க வாழ்க மலைக்குற மகளுடன்        ... ... 190\n\nவாழ்க வாழ்க வாரணத்துவசம்\nவாழ்க வாழ்க என் வறுமைகள் நீங்க\nஎத்தனை குறைகள் எத்தனை பிழைகள்\nஎத்தனை யடியேன் எத்தனை செய்தால்\nபெற்றவன் நீ குரு பொறுப்பது உன் கடன்        ... ... 195\n\nபெற்றவள்குறமகள் பெற்றவளாமே\nபிள்ளையென் றன்பாய் பிரிய மளித்து\nமைந்தனென் மீது உன் மனமகிழ்ந் தருளித்\nதஞ்சமென் றடியார் தழைத்திட அருள் செய்\nகந்தர் சஷ்டி கவசம் விரும்பிய        ... ... 200\n\nபாலன் தேவ ராயன் பகர்ந்ததைக்\nகாலையில் மாலையில் கருத்துடன் நாளும்\nஆசா ரத்துடன் அங்கந் துலக்கி\nநேச முடன்ஒரு நினைவது வாகி\nகந்தர் சஷ்டிக் கவசம் இதனைச்        ... ... 205\n\nசிந்தை கலங்காது தியானிப்பவர்கள்\nஒருநாள் முப்பத் தாறுருக் கொண்டு\nஓதியே செபித்து உகந்து நீறணிய\nஅஷ்டதிக் குள்ளோர் அடங்கலும் வசமாய்த்\nதிசைமன்ன ரெண்மர் செயலது அருளுவர்        ... ... 210\n\nமாற்றல ரெல்லாம் வந்து வணங்குவர்\nநவகோள் மகிழ்ந்து நன்மை யளித்திடும்\nநவமத னெனவும் நல்லெழில் பெறுவர்\nஎந்த நாளுமீ ரெட்டா வாழ்வர்\nகந்தர்கை வேலாம் கவசத் தடியை        ... ... 215\n\nவழியாற் காண மெய்யாய் விளங்கும்\nவிழியாற் காண வெருண்டிடும் பேய்கள்\nபொல்லா தவரைப் பொடிப் பொடி யாக்கும்\nநல்லோர் நினைவில் நடனம் புரியும்\nசர்வ சத்துரு சங்கா ரத்தடி        ... ... 220\n\nஅறிந்தென துள்ளம் அஷ்டலட் சுமிகளில்\nவீரலட் சுமிக்கு விருந்துண வாகச்\nசூரபத்மாவைத் துணித்தகை யதனால்\nஇருபத் தேழ்வர்க்கு உவந்தமு தளித்த\nகுருபரன் பழநிக் குன்றினி லிருக்கும்        ... ... 225\n\nசின்னக் குழந்தை சேவடி போற்றி\nஎனைத்தடுத் தாட்கொள என்றன துள்ளம்\nமேவிய வடிவுறும் வேலவ போற்றி\nதேவர்கள் சேனா பதியே போற்றி\nகுறமகள் மனமகிழ் கோவே போற்றி        ... ... 230\n\nதிறமிகு திவ்விய தேகா போற்றி\nஇடும்பா யுதனே இடும்பா போற்றி\nகடம்பா போற்றி கந்தா போற்றி\nவெட்சி புனையும் வேளே போற்றி\nஉயர்கிரி கனக சபைக்கு ஓரரசே        ... ... 235\n\nமயில்நட மிடுவோய் மலர் அடி சரணம்\nசரணம் சரணம் சரஹண பவ ஓம்\nசரணம் சரணம் சண்முகா சரணம்."
    }
  ]
}