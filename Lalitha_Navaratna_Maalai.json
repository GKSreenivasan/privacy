{
  "title": "லலிதா நவரத்தின மாலை",
  "description": "ஸ்ரீ அகத்தியர்",
  "key": "லலிதா_நவரத்தின_மாலை",
  "image": "https://gksreenivasan.github.io/privacy/Goddess.jpeg",
  "verses": [
    {
      "index": 0,
      "title": "காப்பு",
      "body": "ஞான கணேசா சரணம் சரணம்\nஞான ஸ்கந்தா சரணம் சரணம்\nஞான சத்குரு சரணம் சரணம்\nஞானானந்தா சரணம் சரணம்\n\nஆக்கும் தொழில் ஐந்தரனாற்ற நலம்\nபூக்கும் நகையாள் புவனேஷ்வரிபால்\nசேர்க்கும் நவரத்தின மாலையினைக்\nகாக்கும் கணநாயக வாரணமே"
    },
    {
      "index": 1,
      "title": "வைரம்",
      "body": "கற்றும் தெளியார் காடே கதியாய்\nகண்மூடி நெடுங்கன வானதவம்\nபெற்றும் தெரியார் நினையென்னில் அவம்\nபெருகும் பிழையேன் பேசத் தகுமோ\n\nபற்றும் பயிரப் படைவாள் வயிரப்\nபகைவர்க்கெமனாக எடுத்தவளே\nவற்றாத அருட் சுனையே வருவாய்\nமாதா ஜெய ஓம் லலிதாம்பிகையே!"
    },
    {
      "index": 2,
      "title": "நீலம்",
      "body": "மூலக் கனலே சரணம் சரணம்\nமுடியா முதலே சரணம் சரணம்\nகோலக் கிளியே சரணம் சரணம்\nகுன்றாத ஒளிக் குவையே சரணம்\n\nநீலத் திருமேனியிலே நினைவாய்\nநினைவற்றெளியேன் நின்றேன் அருள்வாய்\nவாலைக் குமரி வருவாய் வருவாய்\nமாதா ஜெய ஓம் லலிதாம்பிகையே!"
    },
    {
      "index": 3,
      "title": "முத்து",
      "body": "முத்தே வரும்முத் தொழிலாற் றிடவே\nமுன்னின்று அருளும் முதல்வி சரணம்\nவித்தே விளைவே சரணம் சரணம்\nவேதாந்த நிவாசினியே சரணம்\n\nதத்தேறியநான் தனயன் தாய் நீ\nசாகாத வரம் தரவே வருவாய்\nமத்தேரு ததிக் கிணைவாழ்வடையேன்\nமாதா ஜெய ஓம் லலிதாம்பிகையே!"
    },
    {
      "index": 4,
      "title": "பவளம்",
      "body": "அந்தி மயங்கிய வான விதானம்\nஅன்னை நடம் செய்யும் ஆனந்த மேடை\nசிந்தை நிறம்பவளம் பொழி பாரோ\nதேம் பொழிலாமிது செய்தவள் யாரோ\n\nஎந்தயிடத்தும் மனத்தும் இருப்பாள்\nஎண்ணு பவர்க்கருள் எண்ண மிகுந்தாள்\nமந்திர வேத மயப்பொருளானாள்\nமாதா ஜெய ஓம் லலிதாம்பிகையே!"
    },
    {
      "index": 5,
      "title": "மாணிக்கம்",
      "body": "காணக் கிடையாக் கதியானவளே\nகருதக் கிடையாப் கலையானவளே\nபூணக் கிடையாப் பொலிவானவளே\nபுதுமைக் கிடையாப் புதுமைத்தவளே\n\nநாணித் திருநாமமும்நின் துதியும்\nநவிலாதவரை நாடா தவளே\nமாணிக்க ஒளிக் கதிரே வருவாய்\nமாதா ஜெய ஓம் லலிதாம்பிகையே!"
    },
    {
      "index": 6,
      "title": "மரகதம்",
      "body": "மரகத வடிவே சரணம் சரணம்\nமதுரித பதமே சரணம் சரணம்\nசுரபதி பணியத் திகழ்வாய் சரணம்\nச்ருதி ஜதிலயமே இசையே சரணம்\n\nஅரஹர சிவஎன்றடியவர் குழும\nஅவரருள் பெறஅருளமுதே சரணம்\nவரநவ நிதியே சரணம் சரணம்\nமாதா ஜெய ஓம் லலிதாம்பிகையே!"
    },
    {
      "index": 7,
      "title": "கோமேதகம்",
      "body": "பூமேவியநான் புரியும் செயல்கள்\nபொன்றாது பயன் குன்றா வரமும்\nதீமேல் இடினும் ஜெயசக்தி எனத்\nதிடமாய் அடியேன் மொழியும் திறமும்\n\nகோமேதகமே குளிர்வான் நிலவே\nகுழல்வாய் மொழியே வருவாய் தருவாய்\nமாமேருவிலே வளர்கோ கிலமே\nமாதா ஜெய ஓம் லலிதாம்பிகையே!"
    },
    {
      "index": 8,
      "title": "பதுமராகம்",
      "body": "ரஞ்சனி நந்தினி அங்கணி பதும\nராக விலாஸ வியாபினி அம்ப\nசஞ்சல ரோக நிவாரணி வாணி\nசாம்பவி சந்த்ர கலாதரி ராணி\n\nஅஞ்சன மேனி அலங்க்ருத பூரணி\nஅம்ருத ஸ்வரூபிணி நித்ய கல்யாணி\nமஞ்சுள மேரு சிருங்க நிவாஸினி\nமாதா ஜெய ஓம் லலிதாம்பிகையே!"
    },
    {
      "index": 9,
      "title": "வைடூரியம்",
      "body": "வலையொத்தவினை கலையொத் தமனம்\nமருளப் பறையாறொலியொத் தவிதால்\nநிலையற் றெளியேன் முடியத் தகுமோ\nநிகளம் துகளாக வரம் தருவாய்\n\nஅலைவற் றசைவாற்றனுபூதி பெரும்\nஅடியார் முடிவாழ் வைடூரியமே\nமலையத் துவசன் மகளே வருவாய்\nமாதா ஜெய ஓம் லலிதாம்பிகையே!"
    },
    {
      "index": 10,
      "title": "பலஸ்துதி",
      "body": "எவர் எத்தினமும் இசைவாய் லலிதா\nநவரத்தின மாலை நவின்றிடுவார்\nஅவர் அற்புதசக்தி எல்லாம் அடைவார்\nசிவரத்தினமாய் திகழ்வாரவரே"
    }
  ]
}